---
title: Наладжванне рэдактара
---

<Intro>

Правільна наладжаны рэдактар спрашчае чытанне і паскарае напісанне кода. Ён таксама дапамагае знаходзіць багі прама падчас напісання кода. Калі вы наладжваеце рэдактар упершыню або хочаце палепшыць бягучыя паводзіны рэдактара, у нас ёсць некалькі рэкамендацый.

</Intro>

<YouWillLearn>

* Якія рэдактары з'яўляюцца найбольш папулярнымі
* Як аўтаматычна фармаціраваць ваш код 

</YouWillLearn>

## Ваш рэдактар {/*your-editor*/}

[VS Code](https://code.visualstudio.com/) — адзін з самых папулярных рэдактараў. Ён мае вялікую колькасць пашырэнняў і добра інтэгруецца з папулярнымі сэрвісамі, такімі як GitHub. Большасць функцый, пералічаных ніжэй, таксама можна дадаць у VS Code з дапамогай пашырэнняў.

Іншыя папулярныя тэкставыя рэдактары, якія выкарыстоўваюць React распрацоўшчыкі:

* [WebStorm](https://www.jetbrains.com/webstorm/) — інтэграванае асяроддзе распрацоўкі, распрацаванае спецыяльна для JavaScript.
* [Sublime Text](https://www.sublimetext.com/) — рэдактар з падтрымкай JSX і TypeScript, убудаванай [падсветкай сінтаксісу](https://stackoverflow.com/a/70960574/458193) і аўтадапаўненнем.
* [Vim](https://www.vim.org/) — тэкставы рэдактар, які мае шырокія магчымасці канфігурацыі і дазваляе працаваць з любым фарматам тэксту хутка і эфектыўна. Ён уключаны ў большасць UNIX сістэм і Apple OS X як "vi".

## Рэкамендуемыя функцыі тэкставага рэдактара {/*recommended-text-editor-features*/}

Некаторыя рэдактары пастаўляюцца ўжо з гэтымі функцыямі, але для іншых можа спатрэбіцца дадаць пашырэнне. Каб пераканацца, праверце набор пастаўкі вашага абранага рэдактара.

### Лінтаванне {/*linting*/}

Лінтары кода знаходзяць праблемы ў вашым кодзе падчас напісання, дапамагаючы вам выправіць іх на ранняй стадыі. [ESLint](https://eslint.org/) — папулярны лінтар з адкрытым зыходным кодам для JavaScript.

* [Усталюйце ESLint з рэкамендаванай канфігурацыяй для React](https://www.npmjs.com/package/eslint-config-react-app) (пераканайцеся, што ў вас усталяваны [Node!](https://nodejs.org/en/download/current/))
* [Інтэгруйце ESLint у VSCode з дапамогай афіцыйнага пашырэння](https://marketplace.visualstudio.com/items?itemName=dbaeumer.vscode-eslint)

**Пераканайцеся, што ўсе правілы [`eslint-plugin-react-hooks`](https://www.npmjs.com/package/eslint-plugin-react-hooks) уключаны для вашага праекта.** Гэта базавыя правілы, якія дазваляюць выявіць большасць распаўсюджаных багаў на ранняй стадыі. Рэкамендаваны набор налад [`eslint-config-react-app`](https://www.npmjs.com/package/eslint-config-react-app) ужо ўключае гэтыя правілы.

### Фармаціраванне {/*formatting*/}

Апошняе, што вы хочаце зрабіць, калі дзеліцеся сваім кодам з іншым распрацоўшчыкам — гэта пачаць спрэчку на тэму [табы супраць прабелаў](https://www.google.com/search?q=tabs+vs+spaces)! На шчасце, [Prettier](https://prettier.io/) дазваляе аўтаматычна фармаціраваць код на аснове зададзеных параметраў. Запусціце Prettier і ён заменіць усе вашыя табуляцыі на прабелы, а таксама зменіць водступы, двукоссі і г.д. у адпаведнасці з канфігурацыяй. У ідэале Prettier будзе запускацца пры захаванні файла, хутка прымяняючы ўсе неабходныя змены.

Вы можаце ўсталяваць [пашырэнне Prettier у VSCode](https://marketplace.visualstudio.com/items?itemName=esbenp.prettier-vscode), выканаўшы наступныя дзеянні:

1. Запусціце VS Code
2. Скарыстайцеся функцыяй «Хуткае адкрыццё» (націсніце Ctrl/Cmd+P)
3. Устаўце каманду `ext install esbenp.prettier-vscode`
4. Націсніце Enter

#### Фармаціраванне пры захаванні {/*formatting-on-save*/}

У ідэале вы павінны фармаціраваць код пры кожным захаванні. У VS Code для гэтага ёсць спецыяльныя налады!

1. У VS Code націсніце`CTRL/CMD + SHIFT + P`.
2. Увядзіце "settings"
3. Націсніце Enter
4. У радку пошуку ўвядзіце "format on save"
5. Пераканайцеся, што параметр "format on save" уключаны!

> Калі ваш набор налад ESLint мае правілы фармаціравання, то яны могуць канфліктаваць з Prettier. Мы рэкамендуем адключыць усе правілы фармаціравання ў наладах ESLint з дапамогай [`eslint-config-prettier`](https://github.com/prettier/eslint-config-prettier), каб ESLint выкарыстоўваўся *толькі* для выяўлення лагічных памылак. Калі вы хочаце, каб файлы фармаціраваліся перад тым, як запыт на ўнясенне змяненняў (pull request) будзе аб'яднанны, выкарыстоўвайце [`prettier --check`](https://prettier.io/docs/en/cli.html#--check) для бесперапыннай інтэграцыі.
